**برای نصب وردپرس روی لوکال هاست، به یک نرم‌افزار کمکی نیاز داریم. این نرم‌افزار کمکی برای سیستم‌های با سیستم‌‌عامل ویندوز، XAMPP و سیستم‌عامل مک، MAMP است.**
* *گام اول: دانلود وردپرس* *
  
راهِ آموزش نصب وردپرس، از دانلود فایل نصبی آن شروع می‌شود. برای این کار، سایت WordPress.org را باز کنید و روی گزینه Get WordPress کلیک کنید:
حالا در صفحه‌ای که برایتان باز می‌شود، روی گزینه‌ی Download WordPress کلیک کنید تا روند نصب برایتان شروع شود. پیشنهادِ من این است که تا آب هست، تیمم نکنید؛ وقتی سایت وردپرس به این سادگی
سورس نرم‌افزاری آن را در اختیارتان قرار داده، از سایت‌های دیگر که نه معلوم است آخرین ورژن را دارند و نه تغییری در کُدها داده‌اند یا نه، برای دانلود و نصب وردپرس استفاده نکنید.
صفحه دانلود وردپرس
این سایت، وردپرس انگلیسی را برایتان دانلود می‌کند. اگر می‌خواهید از وردپرس فارسی استفاده کنید، می‌توانید همین مراحل را از وب‌سایت fa.wordpress.org دنبال کنید.
فایل‌های زیپ شده را اکسترکت کنید.
